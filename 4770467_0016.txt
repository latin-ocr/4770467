li)

esse fortunatas; at impium quoddam facinus plura deinceps parere mala facinora primo
similia. -

Haec sententia cum altera illa, quam dixi, scelus semel patratum non inultum ma·
nere neque ullo piaculo posse placari, quum prima omnium quasi familiam ceterarum
ducit, tum vero declarat, quam non ambigue poeta contra vulgarium opinionem dicat. qui
felicitate necessario miseriam pari et deos fortunatis hominibus invidere opinentur. De
Aeschyli sententia deorum invidia prorsus nulla est. Qui si dicuntur invidere, non invi·
dent, sed non patiuntur, quemquam ultra modum humanum egredi. -—

lam Agamemnon Cassandram, Priami regis filiam secum ducens captivam in orche—
stram provehitur et a choro iusto modo salutatur. Tum vero coryphaeus se regi gloriam
neque invidere neque eam laudare neque eorum probare consuetudinem velle, qui ne
tacto quidem animo cum infelicibus gemere et cum laetis simul laetari soleant, libere pro--
litetur. Ex quibus verbis elucet. eum ita animo esse affectum, ut Agamemnonis expedi—
tionem nunc quidem nec probare nec vituperare velit, Clytaemnestrae vero fictam huma-
nitatem quin leniter perstringat. tenere se non possit. v. 778-800. -

Agamemnon deinde omnium primum sas esse dicit, Argos deosque patrios salutare,
quibus volentibus et auxiliantibus et poenam de Priami urbe exegerit et salvus domum
redierit. Gratias igitur agit diis pioque eos animo colit. v. 805—850.

luterea Clytaemnestra in scenam progressa atro sane animo verbis supra modum
blandis summum mariti absentis desiderium summamque propter eius reditum laetitiam
simulat. Orestem, coniugalis fidei pignus, se Strophio Phocensi in tutelam tradidisse dicit,
ut, si pater iu bello occideret. et civium exinde concitaretur seditio. fitius ne in vitae pe·
riculo versaretur. Postquam tandem fictum erga regem amorem caritatemque ad taedium
usque cumulavit summasque in illum laudes et blanditias coniecit, servas iubet vestibus
stragulis viam sternere et maritum rogat, ut calcet eas pedibus et in regias aedes sese
conserat. Agamemnon vero tantos honores, mortalem non decentes, diis tribuit et sub-
misso animo rogat, ne quid admittatur, quo deorum hominumque invidia excitari possit.
Nec tamen urgentis uxoris precibus prorsus resistere potest. ltaque concedit, ut calceis
a pedibus solutis in purpure incedet Clytaemnestram, cuius curae Cassandram commendat,
comitantem in palatium consequitur. v. 850—968. -

Domus regia in fastigio felicitatis est. Nihilo minus chorus anxius est metu. lam ei
'm mentem venit Calchantis oraculum supra commemoratum. Agamemnonem dicit rediisse
quidem incolumem, sed sanitati vicinum esse morbum et saepe hominis felicitatem ad
occultos allisam scopulos frangi. Si sanguis humanus semel profusus sit, revocari eum ad
vitam nullo modo posse. ν. 970—t026.

Clytaemnestra e palatio in scenam redit et Cassandram iubet de curru descendere et
in aedes introire. At haec tacita in curru remanet. Quare Clytaemnestra insanire eam et
malo superboque animo inservientem non prius ad frena serenda adactum iri, quam san-
guine ferociam perluerit, per ludibrium locuta in palatium regreditur. ν. 4026—1060.

