6

buatur inexpiabilis. lnde in familia scelerata, quae multa nefarie fecit, noxae videntur he-
reditariae esse et alia aliam progignere culpam. Quae quidem continuatio seriesque noxa-
rum indeque orientium calamitatum, quum cerneretur, apud Graecos eo valebat, ut de
Alastore quodam cogitarent, qui de eadem stirpe homines ad novam semper culpam com·
pelleret atque pelliceret. Is autem Alastor proprie vereque nihil aliud est, nisi una eadem-
que prava natura, quae per totam aliquam familiam regnat ac viget. Talem Alastorem,
qui sacris christianis imbuti sunt, concupiscentiam vel adeo, si placet, diabolum familiae
recte vocabunt. Quomodo autem fiat. ut bona in homine natura comprimatur et prava
illa voluntas peccandi exsurgat. si quaeris: stimulant aut res internae, velut incestus amor,
ulciscendi cupido, ambitio, aut externae, velut regna, divitiae, honores, et mentem per-
turbant atque obcaecant. Homo autem si huius Alastoris impulsu se ferri patitur rerumque
illecebris captus mala facinora committit, non insons sed sua ipsius culpa occupatus est
et Furiarum, quae conservando rerum ordini praesunt, irae atque insectationi permittitur.

Sed vereor, ne in rebus apertis nimium longus sim. Quare satis erit memorasse,
Aeschylum hanc suam de rebus divinis, de hominum libero arbitrio, de Alastoris denique
vi ac natura egregiam opinionem tragoediae quasi fundamentum secisse.

Sequitur, ut ex instituti mei consilio de ipsa tragoedia et loquar fusius et disseram
accuratius· a

Poeta per totam tragoediam rerum conditionem ita tinxit, ut anxia quaedam exspecta-
tio calamitatis cuiusdam Agamemnoni imminentis spectatorum animos occupet. Quam qui-
dem exspectationem primurn movet excubitor, quem. Clytaemnestra anno prius, quam
Troia capta est, inito cum Aegistho adulteri0, verens, ne Agamemnon ex improviso e
bello rediret, in regiae domus tecto constituerat, ut, quando ille adveniret, statim denun-
ciaret. Faces in longitudinem maris Aegaei multae erant in speculis accensae. quarum ubi
ille proximam videt, quamvis expugnatae Troiae signo laetatur, tamen non potest, quin
domus regiae calamitatem quandam praesagiens sic verba saciat: «Utinam mihi contingat
regi redeunti dexteram porrigere! Reliqua autem reticem magnus enim bos in lingua.
Domus autem ipsa, si vocem acciperet, apertissime loqueretur.» (cfr. v. 35 sq. edit.
Schuetzii). Quibus verbis clarum est non solum fortunam afflictam, quae iam in domo
regia est, (Clytaemnestrae et Aegisthi adulterium) verum etiam illam significari, quae propter
hoc ipsum adulterium reduce Agamemnone futura esse possit. Timet excubitor et regi et
reginae totique regiae domui. Vides, quam non inscite poeta ab initio spectatorum animos
metu implere studeat. Multo autem magis anxia illa, quam dixi exspectatio animi commo-
tione movetur, quam chorus declarat. Praeclare enim hic ita effictus est, ut per totam
fabulam metu atque cura de Agamemnonis fortuna imbutus sit. Calamitatem igitur quan-
dam imminere, spectatores coniectura augurari poterant. Sed reliqua ordiamur.

Clytaemnestra simul ac de iis, quae vidit excubitor. certior sacta est, simulacris deo-
rum ante regiam domum constitutis sacra facit, non quo gratiam referat diis pro victoria
Agamemnoni data, — hoc facit specie, non reapse — sed supplicet iis, ut, quam mo-
liatur, caedi saciendae adiutores sint. Cuius rei nuncio audito, senes Argivi, quibus chorus

