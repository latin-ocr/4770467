‹12

que permoverentur. Est haec divina ars poe'tae. Quid quod etiam scelerum architectorum
agendi rationem eorumque necis instrumenta, balneum dico mortiferumque illud velamen·
tum, ita nobis per vatem ostendit. ut haec omnia quasi remotis versatilibus scenae parie-
tibus coram conspicere ¹nobis videamur? Quid plura? Ars tragica postulavit personam,
quae sub oculos spectatorum illa subiiceret. quae ipsi non spectarent. Deinde vero infra
apparebit, Clytaemnestram et Aegisthum rem quandam narrare, quam ut credamus, pror·
sus non adducimur, eam dico. Agamemnonem patris etiam culpae poenam pendere. Et-
enim vati huic insonti fldem hahemus. illis vero peccatoribus non habemus. Denique
poeta vatem captivam· re vera Agamemnonis pellicem apparere voluit. ut Clytaemnestrae
animum stimulis amoris concitaret. Sed hac de re postea; nunc de reliquo argumento.

Postquam Cassandra abiit. chorus insatiabile dicit hominum felicitatis esse studium.
Etiam Agamemnonem sua sorte non contentum fuisse, sed pristinam fortunam bellica glo-
ria cumulasse. Cui fortunato si eorum, qui in eius domo caesi sint. sanguis expiandus
sit, neminem mortalium iam gloriaturum. sese « ἀσινεῖ δαίμονι » natum esse. v. 1323-1335.

Subito audiuntur Agamemnonis intus moribundi clamores Chorus liceatne ex inis,
quos audiverit, eiulatibus periisse regem coniicere ambigens. explorandum statuit. quo-
modo Agamemnon se habeat. v. 1338—13613. Qua re consilii inopiam satis demonstrat.

Machina quadam versatili, quod ἑκκύκλημα vocatur, interiores aedes ostenduntur. Cly-
taemnestra iuxta funera stans ut antea marito fidem se per omne tempus servasse simula-
vit, sic post caedem tanta est ferocitate atque protervitate insignis. ut non mediocri natura
mulierem, sed quasi Furiam conspicere tibi videaris. et haud scio an nunquam ingenium
poeticum ad talem improbitatis speciem exprimendam evolaverit, qualem in hac furibunda
et atroci muliere pingenda effinxit. Dum in facinore patrato gloriatur. sophistica quasi
arte mentem suam obcoecare rationisque iudicium corrumpere studet. Tum demum, quum
chorus populi ei exsecrationem et exsilium et diram ultionem minatur. animum paulatim
compescit caedemque et excusare et iustam praedicare coepit. Sed nihil timet; nititur
enim rei iustitia et Aegisthi (hocloco primum commemorati) benevoli sibi auxilio. v. 1362 sq.
Videamus. quas potissimum geminae caedis causas premat. «Crateram‚» inquit, <nquam
multis malis replevit, reversus exhausit.» v. 1388—1390. —

At quaenam sunt illa mala — κακὰ doccia ἐν δόμοις —‘? Dolores significat ex lphige-
niae immolatione sibi paratas. Nam «filiam, » ait, «carissimam mihi prolem, ut Threicios
placaret ventos, immolavit» v. 1409 sq. Cumque chorus mentem eius. quasi sanguinis
haustu inebriatam, nequidquam furere et mariti caedem caede luendam esse dicat, per
iustitiam, filiae suae vindicem. iurat, se nihil timere, donec Aegisthus in foco suo ignem
accendat. v. 1424-4430, Non multo post quum chorus miserabilius regis mortem con·
queratur: «Non indignam inquit, «mors huic contigit. Quid enim? nonne ipse ἄτην in-
sidiosam in hasce aedes introduxit? Nonne filiam meam, ex eo susceptam, indigne tracta-
vit? Ergo ferro necatus poenam dat facinoris, quod prior ipse perpetravit. v. tau—⁴523.
Interrogante choro, quis sepeliturus sit regem: «Nom» inquit, «huius rei curam gerere;
nam per me cecidit, per me etiam sepelietur.» Acerba etiam ironia dissimulantiaque

